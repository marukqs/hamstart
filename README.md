# hamstart
## NUOLAT PILDOMA!
Mano quick start'as pradedantiesiems Lietuvos radijo mėgėjams. Kaip išgirsti ką nors kalbant lietuviškai per savo Baofengus, Wouxunus, SDR'us, o gal net tikrus HF transiverius. Atkreipkite dėmesį, kad čia pradedančio mėgėjo quickstartas pradedantiesiems. 

Čia naudojami neoficialūs terminai:
* "baofengas", "wouxunas" - koks nors VHF 144-146 dažniuose dirbantis siųstuvas/imtuvas
* "antena" - ne šiaip betkoks vielos gabalas, o antena, tinkama nurodytiems dažniams (pvz. 3648kHz dažniui siųsti reikia gerai suderintos 80m diapazono antenos), 
* "transiveris" - radijo mėgėjiško ryšio siųstuvas/imtuvas, angl. transceiver. Pvz. Icom IC-718, Kenwood TS 2000, Yaesu FT-817ND (pasiskaitykite apie QRP - tai ne pradedantiesiems!) .
* "SDRas" - internetinis radijo imtuvas, kuriame galima nurodyti dažnį ir moduliacijos rūšį. Pvz., http://websdr.ewi.utwente.nl:8901/
* "licencija" - B arba A kategorijos radijo mėgėjo licencija

Taigi, važojam...

## LIETUVIŠKO RYŠIO RECEPTAI ŽALIEMS

### RECEPTAS: Pasiklausyk šeštadieninio ryto pokalbių HF dažniuose. 

Čia galima išgirsti daugiausia radijo mėgėjų.

##### Ingredientai
* Laikrodis
* Mėgėjiškas imtuvas (80 metrų, su LSB, pvz. SONY ICF-SW7600GR) arba transiveris, antena, gera vieta radijo ryšiui
* Jei neturi imtuvo, antenos ir geros vietos galima bandyti gyvai klausytis internetu, pvz., per latvių SDR http://websdr.venta.lv:8901
* Geras bangų sklidimas = sėkmė :)

##### Receptas
* Atsibusti reikiamu laiku. Kiekvieną šeštadienį 9 val. ryto lapkričio-kovo mėn. arba 8 val. balandžio-spalio mėn. ??? 
* Nustatyti imtuvo dažnį į 3648 kHz. Moduliacija LSB
* Laukti

## !!! 3648 kHz !!! KIEKVIENĄ ŠEŠTADIENĮ ##

##### Ko tikėtis
* Iš pradžių visi sako savo šaukinius ir linki vieni kitiems geros dienos. Po to galima išgirsti naudingos informacijos apie varžybas, ryšius nuo piliakalnių, susirinkimus ir t.t.
* Trukdžiai: aplink bus girdėti daug rusakalbio kaimyninių šalių trafiko. 
* Jei turi licenciją ir nori kalbėti eteryje, iš pradžių pasiklausyk, ką daro kiti ir susipažink su Radijo mėgėjo etikos ir darbo eteryje kodeksu (nuoroda žemiau)

### RECEPTAS: Pasiklausyk VHF aktyvumo valandų ir jose sudalyvauk

Jei turi VHF FM "raciją" - gali pasiklausyti VHF aktyvumo valandų, kurios vyksta kiekvieno mėnesio pirmą antradienį vakare.

##### Ingredientai
* Laikrodis
* baofengas ar koks nors mėgėjiškais 144-146 MHz dažniais dirbantis FM imtuvas (pvz., VHF FM skaneris)
* Rekomenduotina 2 metrų diapazono antena ir adapteris jai pajungti


## !!! 145.500 kHz !!! KIEKVIENĄ PIRMĄ MĖNESIO ANTRADIENĮ ##

##### Receptas
* Veiksmas vyksta kiekvieno mėnesio pirmą antradienį nuo 20 val. lapkričio-kovo mėn. arba nuo 19 val. balandžio-spalio mėn. 
* Susipažink su taisyklėmis http://www.qrz.lt/lyac/lyac-taisykles/  
* Nuvažiuok į kokią aukštą vietą, kur tikėtinas geras ryšys. Rekomenduoju naudoti reljefo žemėlapius arba QTH nustatymo programas išmaniajam telefonui, kurios rodo vietos aukštį
* Pasiimk savo baofengą ar wouxuną, skanerį ar ką geresnio 
* Nustatyk dažnį 145.500 MHz.
* Jei būsi su teisinga antena geru laiku geroje vietoje - išgirsi mėgėjus kalbant lietuviškai. 
* Klausykis, kaip dirba kiti.
* Jei neturi licencijos - gali tik klausytis, o jei turi - gali dalyvauti.   


Dalyvaujantys varžybose mėgėjai būtinai turi siųsti logus taisyklėse nurodytu el. paštu. Radijo mėgėjų loguose reikia tiksliai pažymėti kada kalbėjai, koks korespondento šaukinys ir t.t. Ryšio registravimui naudojamos įvairios programos, tokios, kaip N1MM Logger arba lietuviška CGLog (iš kurios galima sužinoti daug informacijos apie lietuviškų varžybų laikus!)


### RECEPTAS: Pasiklausyk radijo mėgėjų varžybų ir po to sudalyvauk
Varžybų laikus galima rasti čia http://lrmd.lt/kalendorius. 
#### Ingredientai
* Laikrodis
* Imtuvas arba transiveris ir antena, arba SDR

#### Receptas
* Atsidaryti http://lrmd.lt/kalendorius įvykį, Jei pateikta nuoroda į puslapį - jame bus galima rasti laikus, moduliacijas ir dažnius kuriuose "dirbs" radijo mėgėjai. 

### RECEPTAS: Įvaldyk VHF kvietimo dažnį
#### Ingredientai
* Licencija
* Mažiausiai reikia: licencijos, kokio nors Baofengo arba taksisto racijos, veikiančios 145 500 MHz dažniu, geros automobilinės arba stacionarios antenos (pvz., koks nors Diamond klonas visai sueis)

#### Receptas
* Jei turi bent B radijo mėgėjo kategoriją, gali savo mieste arba pravažiuodamas pro miestus, pvz., Širvintas, Panevėžį periodiškai kviesti iš mašinos 145.500 MHz dažniu. 
Daug kartų kvieti, pvz., `CQ CQ LY1MANOSAUKINYS VISIEMS LY1MANOSAUKINYS VISIEMS LY1MANOSAUKINYS VISIEMS` ir klausaisi) 


### RECEPTAS: Pasiklausyk VHF radijo ryšio repeaterių (retransliatorių)
Vienas jų yra ant Vilniaus televizijos bokšto. 

#### Receptas
* Baofengas, skaneris arba kas nors geresnio su 2metrų bangų ruožu
* Lentelė su miestais ir dažniais http://hamradio.lt/ly_rep.htm

#### Ko tikėtis

Blah blah blah. Kartais galima gauti vertingos informacijo. Čia padaryti pirmąjį ryšį ir t.t. Jei išgirsite kokių nuobodžių nesusipratimų, tokių kaip monologai temomis sugrįšk jaunyste, alkoholizmas, žvejyba ir kiti CB lygio pokalbiai, kuriuos radijo mėgėjo licencija draudžia, nenusivilkite. Repeateriuose dažnai pasirodo dalykiški ryšio technologijų entuziastai.

Miestai ir dažniai yra čia: http://hamradio.lt/ly_rep.htm

Pastaba: Repeateris periodiškai prapypsi savo šaukinį.

SDR (internetinis radijo imtuvas) Latvijoje. Lietuviškam trafikui ir varžyboms klausyti  http://websdr.venta.lv:8901/
Daaaug visokių SDR'ū http://websdr.org/

### RECEPTAS: Išmok morzę klausydamas lietuviškų tekstų 
Besimokantiems klausyti morzę: siųsti yra lengva. Klausytis yra sunku.
#### Ingredientai
* Laikas
* Valia
* Internetas
* Ausinės arba garsiakalbis

#### Receptas
Iš pradžių skirti vieną dieną morzės kodo mnemonikos sistemai išmokti: https://en.wikipedia.org/wiki/Morse_code_mnemonics
Po to kasdien praktikuotis ne lėčiau nei 17 WPM greičiu. Iš pradžių naudoti ilgas pauzes tarp ženklų, po to trumpinti.
Tekstą nupastinti į "šveplintuvą" https://pteo.paranoiaworks.mobi/diacriticsremover/
Tada jį įklijuoti į morzės kodo vertėją https://morsecode.scphillips.com/translator.html
Failą gali išsisaugoti MP3 formatu ir klausyti pakeliui į darbą.

### Nuorodos

Perskaityti etikos kodeksą prieš pradedant:
https://lrmd.lt/wp-content/uploads/2017/11/Radijo-megejo-etikos-ir-darbo-eteryje-kodeksas-v1.pdf

Facebookas
https://www.facebook.com/lrmd.lt

Facebooke ir interneto svetainėse dalyvauja ne visi. Aktyviausia šiuo metu pasirodė pašto konferencija, kur vyksta daugiausia susirašinėjimo: http://www.konferencijos.lt/mailman/listinfo/radio

Nebaisiai aktyvus forumas, kartais būna gerų skelbimų:
http://forum.qrz.lt/ 

Mama, kur aš? Mėgėjai žymi savo koordinates naudodami kvadratų sistemą:
http://qrz.lt/qth
---
Kaip pasitikrinti, kiek toli galiu pasiekti (jei turi licenciją ir morzės pradmenis):
http://www.reversebeacon.net/

Kokiu paros laiku kokiais dažniais galėsiu užegzti ryšį:
http://www.voacap.com/p2p

Daug laiko praleidau klausydamas šnypštimo mėgėjų ruožuose. Gal būt šitos nuorodos padės.
---
Šituos jau ir taip turbūt susigūglinote:
http://lrmd.lt/
http://hamradio.lt
http://qrz.lt

### Klubai
Radijo mėgėjų klubuose galima sužinoti daugiau informacijos, pasikalbėti apie aparatūrą, veiklą ir pamatyti viską gyvai:
http://www.rk.projektas.vu.lt/
ir gausybė kitų klubų :)

### Licencija
(c) 2018, Vilnius, Lithuania. All rights reserved.

### Apie mane
Aš esu Marijus (Marukas) Bernotas, LY1SM, Vilnius. Laukiu jūsų komentarų ir pastabų dėl kokių nors netikslumų. \
